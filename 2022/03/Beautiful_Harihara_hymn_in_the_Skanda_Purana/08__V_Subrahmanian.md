+++
title = "08 V Subrahmanian"
date = "2022-03-05"
upstream_url = "https://lists.advaita-vedanta.org/archives/advaita-l/2022-March/058034.html"

+++
[Archive link](https://lists.advaita-vedanta.org/archives/advaita-l/2022-March/058034.html)

In this chapter there is a beautiful combined hymn of Lord Shiva and Lord
Vishnu. Those who recite this will not come under the grip of the
assistants of Yama.

At the end Agastya says: The wearer of Hari-hara signs will not be born
again.

One can enjoy the beauty of the hymn by reciting it.

There are 108 names of Hari and Hara.

स्कन्दपुराणम्/खण्डः ४ (काशीखण्डः)/अध्यायः ००८
https://sa.wikisource.org/s/ful
अन्यच्च ते प्रवक्ष्यावो येन पश्यंति भास्करिम् ।।
दंडपाशोद्यतकरान्दूतानुग्राननान्क्वचित् ।।९।।।।
गोविंदमाधवमुकुंद हरेमुरारे शंभो शिवेश शशिशेखर शूलपाणे ।।
दामोदराच्युत जनार्दन वासुदेव त्याज्या भटा य इति संततमामनंति।।९९।।
गंगाधरांधकरिपो हरनीलकंठ वैकुंठ कैटभरिपो कमठाब्जपाणे।।
भूतेश खंडपरशो मृड चंडिकेश त्याज्या भटा य इति संततमामनंति।। 4.1.8.१००।।
विष्णो नृसिंह मधुसूदन चक्रपाणे गौरीपते गिरिश शंकर चंद्रचूड ।।
नारायणासुरनिबर्हण शार्ङ्गपाणे त्याज्या भटा य इति संततमामनंति ।। १ ।।
मृत्युंजयोग्रविषमेक्षणकामशत्रो श्रीकांत पीतवसनांबुदनीलशौरे ।।
ईशान कृत्तिवसन त्रिदशैकनाथ त्याज्या भटा य इति संततमामनंति ।। २ ।।
लक्ष्मीपते मधुरिपो पुरुषोत्तमाद्य श्रीकंठ दिग्वसन शांत पिनाकपाणे ।।
आनंदकंद धरणीधर पद्मनाभ त्याज्या भटा य इति संततमामनति ।। ३ ।।
सर्वेश्वर त्रिपुरसूदन देवदेव ब्रह्मण्य देव गरुडध्वज शंखपाणे ।।
त्र्यक्षोरगाभरण बालमृगांकमौले त्यज्या भटा य इति संततमामनंति ।। ४ ।।
श्रीराम राघव रमेश्वर रावणारे भूतेश मन्मथरिपो प्रमथाधिनाथ ।।
चाणूरमर्दन हृषीकपते मुरारे[१] त्याज्या भटा य इति संततमामनति ।। ५ ।।
शूलिन्गिरीश रजनीश कलावतंस कंसप्रणाशन सनातन केशिनाश ।।
भर्ग त्रिनेत्र भव भूतपते पुरारे त्याज्या भटा य इति संततमामनंति ।। ६ ।।
गोपीपते यदुपते वसुदेवसूनो कर्पूरगौर वृषभध्वज भालनेत्र ।।
गोवर्धनोद्धरण धर्मधुरीण गोप त्याज्या भटा य इति संततमामनंति ।। ७ ।।
स्थाणो त्रिलोचन पिनाकधर स्मरारे कृष्णानिरुद्ध कमलाकर कल्मषारे ।।
विश्वेश्वर त्रिपथगार्द्र जटाकलाप त्याज्या भटा य इति संततमामनंति ।। ८ ।।
अष्टोत्तराधिकशतेनसुचारुनाम्नां संदर्भितां ललितरत्नकदंबकेन ।।
सन्नायकां दृढगुणां द्धिजकंठगां यः कुर्यादिमां स्रजमहो स यमं न पश्येत् ।। ९
।।
इत्थं द्विजेंद्र निजभृत्यगणान्सदैव संशिक्षयेदवनिगान्स हि धर्मराजः ।।
अन्येपि ये हरिहरांकधरा धरायां ते दूरतः पुनरहो परिवर्जनीयाः ।। 4.1.8.११० ।।
अगस्तिरुवाच ।।
यो धर्मराजरचितां ललितप्रबंधां नामावलिं सकलकल्मषबीजहंत्रीम् ।।
धीरोत्र कौस्तुभभृतः शशिभूषणस्य नित्यं जपेत्स्तनरसं स पिबेन्न मातुः ।। ११ ।।
इति शृण्वन्कथां रम्यां शिवशर्माप्रियेऽनघाम ।।
प्रहृष्टवक्त्रः पुरतो ददर्शाप्सरसापुरीम् ।। ११२ ।।
इति श्रीस्कांदे महापुराण एकाशीतिसाहस्या संहितायां चतुर्थे काशीखंडे
पूर्वार्द्धे यमलोकवर्णनंनामाऽष्टमोऽध्यायः ।। ८
